# 0. Introduzione
## 0.1 Efficienza paretiana
Un'**allocazione di risorse** è Pareto-efficiente se non esiste un’altra allocazione possibile che possa migliorare il benessere di almeno un individuo senza ridurre quello di qualcun altro. Se c'è un'allocazione dove tutti stanno meglio, allora quella è pareto-superiore.
## 0.2 Surplus del consumatore
Il **surplus del consumatore** è la differenza tra il prezzo massimo che un consumatore è disposto a pagare per un bene o servizio e il prezzo effettivamente pagato.
Surplus aggregato $W$: somma del surplus del consumatore e del surplus del produttore in un mercato. Rappresenta il benessere totale generato da uno scambio economico e misura l’efficienza complessiva dell’allocazione delle risorse.
## 0.3 Concorrenza perfetta
Ci si trova in una situazione di concorrenza perfetta se
1. Ci sono molte imprese
2. I prodotti sono omogenei: ogni volta che c'è un profitto $>0$, ci sarà un concorrente che vuole entrare nel mercato producendo al prezzo di concorrenza perfetta.
3. Non si sono asimmetrie informative
4. Assenza di esternalità e beni pubblici
	- Esternalità: effetti indiretti, positivi o negativi, che un'attività economica ha su soggetti terzi che non partecipano direttamente all’attività stessa
	- Beni pubblici: beni non rivali e non escludibili, nessuno può essere escluso dal loro consumo, e nessuno e disposto a pagarli.
5. Libertà di entrata e uscita dal mercato: le imprese in concorrenza perfetta hanno un profitto $\pi=0$ nel lungo periodo.

**Lungo periodo**: orizzonte temporale sul quale tutti gli input sono presenti in quantità variabile.
**Breve periodo**: orizzonte temporale sul quale tutti gli input sono presenti in quantità fissa.
Equilibrio concorrenziale di lungo periodo: $P(Q)=a-b\times Q$.
- $a$: quantità aggregata
- $b$: quantità della singola impresa
Dato che ci sono molte imprese, il comportamento della singola non influenza la quota di mercato.
$$\max_{q}\pi(q)=p\frac{\delta C(Q)}{\delta Q}\implies p=MC(Q)$$
## 0.4 Monopolio puro
Un'impresa ha un monopolio puro se
1. Esiste un solo produttore che controlla l’offerta del bene.
2. Non ci sono sostituti perfetti: il bene o servizio offerto dal monopolista non ha alternative equivalenti sul mercato.
3. Barriere all'entrata impediscono ad altre imprese di entrare nel mercato, garantendo al monopolista il controllo esclusivo.
- Il monopolista può fissare i prezzi senza dover subire la concorrenza.
Il monopolista non può definirsi "piccolo" all'interno del mercato
$$\pi(Q)=R(Q)-C(Q)=P(Q)*Q-C(Q)$$
**Domanda di mercato**: aggregare la curva di domanda individuale. Al prezzo di mercato, si vende a quanto si vuole. Si vuole vendere di più al diminuire del prezzo ($Q\uparrow\to P\downarrow$)
## 0.5 Concorrenza perfetta e Monopolio Puro a confronto
$SC^M <SC^C$, $\pi^M>\sum\pi^C$, $W^M<W^C$
# 1. Strutture e confini di mercato
## 1.1 Descrizione sintetica della concentrazione del mercato
La concentrazione è una caratteristica del mercato che indica i margini di profitto di mercato, decresce con il numero di imprese e decresce con la simmetria tra imprese.
Un manager vuole entrare in un mercato con margini elevati, e il primo oggetto che può analizzare è l'indice di concentrazione. Trovare una nicchia di profitto è più difficile in un mercato poco concentrato rispetto ad uno molto concentrato.
## 1.2 Definizioni dei confini di mercato
**Mercato**: luogo di incontro tra domanda e offerta (in concorrenza perfetta).
### 1.2.1 Definizioni imprecise/errate di mercato
Il mercato è definito dalla similarità tra processi produttivi (per produrre beni simili, sostituti).
Tutte le imprese che operano in una categoria simile operano nello stesso mercato.
Si può anche calcolare con l'elasticità incrociata al prezzo
$$\eta_{i,j}=\frac{\delta q_i}{\delta p_i}\times\frac{p_j}{q_i}$$$\eta_{i,j}>>0\implies$ prodotti strettamente sostituti: un aumento del prezzo rivale, aumenta la propria domanda. Più i prodotti sono sostituti, più sono nello stesso mercato.
Quanti calcoli bisogna fare per trovare per ogni bene l'elasticità incrociata?
Dov'è il confine (valore numerico) che indica che due prodotti sono nello stesso mercato?
### 1.2.2 Definizione pratica dei confini di mercato
Si fa un compromesso tra il calcolo dell'elasticità incrociata rimanendo sull'idea della sostituibilità del prodotto. Si usa il test SSNIP: *small but significant non transitory increase in price*.
### 1.2.3 Test SSNIP
Si guardano gli incentivi che un produttore ha ad aumentare il prezzo. Aumentando il margine, si riduce il volume.
Si studia lo spiazzamento della domanda verso prodotti sostituti. Bisogna escludere lo spiazzamento verso prodotti identici. Si assume che un monopolista controlli tutti i prodotti identici, e quindi il prezzo varia allo stesso modo per tutti i prodotti identici. Se si alza il prezzo e la quantità domandata si riduce di poco, vuol dire che la domanda si spiazza poco rispetto ai ricavi. Se un aumento di prezzo piccolo sposta la domanda verso altri beni, si ha una perdita di domanda.
Questo test ha dei problemi: dato che lo spiazzamento della domanda è  identico
- non considera la cessazione del consumo. Se non ci sono riversamenti di domanda, lo SSNIP test sovrastima la domanda.
- In un monopolio, cambiare il prezzo non risulta conveniente.

Per servizi digitali gratuiti, si usa il *small but significant decrease in quality*. Si riduce la qualità del prodotto e si controlla verso quali beni sostituti si rivolgeranno i clienti.
# 2. Monopolio
## 2.1 Discriminazione di prezzo con prezzi lineari
### 2.1.1 Monopolio senza discriminazione $\to R'<P\ (RM<P)$
Un monopolio senza discriminazione è una situazione in cui un'unica impresa domina il mercato e fissa un unico prezzo per tutti i consumatori, senza praticare discriminazione di prezzo. In questo caso, l’impresa massimizza il proprio profitto scegliendo la quantità in corrispondenza della condizione $MR=MC$ (dove il ricavo marginale è uguale al costo marginale).
Il monopolista senza discriminazione di prezzo si trova in una posizione in cui il ricavo marginale è inferiore al prezzo di vendita. Questa è una conseguenza diretta della curva di domanda decrescente: per vendere un’unità in più, deve ridurre il prezzo su tutte le unità vendute, riducendo così il guadagno marginale su ciascuna unità aggiuntiva.
### 2.1.2 Monopolio con discriminazione di prezzo
Un monopolio con discriminazione di prezzo si verifica quando un'impresa monopolista vende lo stesso bene a prezzi diversi a diversi gruppi di consumatori, massimizzando il proprio profitto in base alla disponibilità a pagare dei consumatori. Questo è possibile solo se:
1. Il monopolista ha potere di mercato (cioè può fissare i prezzi).
2. I consumatori hanno diverse elasticità della domanda (disponibilità a pagare differenti).
3. Non è possibile la rivendita tra i consumatori.

La discriminazione di prezzo permette al monopolista di ottenere maggiori profitti rispetto a un monopolio senza discriminazione. Inoltre, può portare a una maggiore produzione e in alcuni casi migliorare l'efficienza allocativa. Tuttavia, riduce il surplus del consumatore e può essere considerata ingiusta in alcuni contesti.
### 2.1.3 Monopolio con group pricing
Il monopolio con Group Pricing è un caso di discriminazione di prezzo di terzo grado, in cui il monopolista suddivide i consumatori in gruppi in base a caratteristiche osservabili e applica prezzi diversi a ciascun gruppo.
Devono essere presente 3 caratteristiche chiave:
1. Caratteristiche oggettive dei consumatori: il monopolista suddivide i consumatori in gruppi basati su caratteristiche verificabili e oggettive
2. Assenza di possibilità di arbitraggio: Perché la discriminazione funzioni, i consumatori di un gruppo non devono poter acquistare il prodotto a un prezzo più basso e rivenderlo ad altri a un prezzo più alto. Se l'arbitraggio fosse possibile, la strategia di pricing perderebbe efficacia.
3. Stesso prezzo per tutti i consumatori all'interno di un gruppo: tutti i consumatori che appartengono a uno stesso gruppo pagano lo stesso prezzo. Il monopolista non differenzia i prezzi all’interno del gruppo, ma solo tra gruppi diversi.