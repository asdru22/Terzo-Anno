# 1. Origini della logistica
## 1.1 Cos'è La logistica?
Chi trasporta un qualcosa da un punto A a un punto B nel modo più efficiente possibile sotto tutti punti di vista. Studi più articolati vedono la logistica come potere politico. E’ da quando la logistica è stata pensata come potere che si hanno le origini del capitalismo, che essendo un potere abbia subito trovato dei movimenti di contro-logistica, movimenti in opposizione con il potere in questione. L’obiettivo di una logistica efficiente è quello di non avere intoppi (Bottlenecks), che sono quelli che nella logistica restringono uno spazio e portano in qualche modo ad un cambiamento di strategia.
## 1.2 Bottlenecks (colli di bottiglia):
- Naturali (Monti, fiumi, colli…) 
- Ambientali (Uragano, tsunami, eruzioni…) 
- Guerre 
- Pirateria 
- Scioperi 
- Comunicabilità software
- Non interoperabilità, prevedere operazioni lisce anche nel trasbordo 

Bottlenecks naturali sono previsti, altri come ad esempio gli scioperi sono totalmente imprevedibili a breve raggio di tempo, per cui contrastano ancor più concretamente la logistica.
## 1.3 Dove si radica la logistica?
### 1.3.1 Nella sfera militare
Nella sfera militare, viene identificata la logistica come fattore fondamentale per un cambio drastico nelle strategie di guerra (Military Revolution). Per combattere la tirannia del saccheggio. Van Creveld e Arrighi ne parlano e il secondo nello specifico non la legge come una necessità per gli eserciti in attacco ma più come una risposta da parte dei sovrani europei ai conflitti. La nascita della logistica seguì l’ingrandirsi degli orizzonti, dal punto di vista intrastatale, la logistica sembra una risposta di ordine al conflitto (disordine).
### 1.3.2 Nella tratta atlantica
Nella tratta atlantica (deportazione degli schiavi africani dal 1500 al 1700, per lavoro in piantagioni di caffè tabacco e campi di cotone, o come badante) Harney and Moten, parlano di come la logistica sia nata come un mezzo (arte) di trasformare le persone in merci gestendole in modo inumanamente totalitario. Per far si che queste persone venissero considerate come merci attuavano innanzitutto violenza sia fisica che mentale incatenandoli a mani e piedi e dando loro fin da subito un approvvigionamento scientificamente vitale e quindi il minimo possibile che gli consentisse di rimanere in vita. Una volte morte queste persone saranno riportate alla loro terra d’origine ma non come persone bensì come oggetti. Tutto questo ciclo è gestito da operazioni logistiche rigorose affinché tutto avvenisse nel modo corretto. Le persone schiave attraversavano un processo di Commodification (resi un bene, un oggetto), processo presente ancora oggi ad esempio nell’oggettificazione del lavoro. Rider che vengono pagati solo per ogni consegna effettivamente fatta è una versione di commodification poiché non vi è nessuna assicurazione di paga se non vi sono ordini (cottimo).
## 1.4 La compagnia delle indie orientali
Esempio di come logistica, potere militare, politico e tratta degli schiavi potessero essere intrecciati. Stern è uno storico ed un filosofo che ha trattato molto la compagnia delle indie britannica e la sua dimensione statuale. Essa ha delle risonanze che richiamano ad Amazon. Ha 5 nuclei:
- **Dominio logistico e commerciale**: nasce nel 1600 come corpo di mercanti di spezie e tessuti. Ma già intorno al 1680 controllava alcuni parti del territorio indiano (Bombay e le sue vie d’accesso…). Il successo logistico non riguardava soltanto il movimento efficiente delle merci ma coinvolgeva anche una buona organizzazione di una complessa rete di magazzini e rotte di navigazione. Le navi non trasportavano solo merci ma vero e proprio potere, costituiva una vera e propria infrastruttura di Stato. A fine 700 il 60% dei parlamentari inglesi aveva azioni della compagnia delle Indie: questo spiega quanto la compagnia si sia imposta prepotentemente, creando una forte intersezione tra politica ed economia. 
- **Potere militare**, di cui riconobbe la grande necessità poiché non garantita dall’Inghilterra e creando quindi un esercito in proprio grazie al quale la compagnia delle Indie diventa la vera regina dell’India ottenendo un controllo graduale su vasti territori dell’India. Battaglia di Plessay del 1757 come evento cruciale così come la battaglia di Sirangapatna nel 1799. Arrivano a conquistare Bengala ovvero il territorio più ricco dell’India. Questo controlllo militare economico e politico quasi totale dura fino al 1858, finchè la regina non limita loro fortemente i poteri. 
- **Tratta degli schiavi**: sfruttamento del lavoro e costruzione di infrastrutture, Sfruttamento della manodopera per le sue piantagioni e industrie e costruzione di strade strategiche, fatte quasi solo esclusivamente per lo spostamento dell’esercito della compagnia delle indie, opera che oltre alla funzione puramente funzionale trasmetteva ulteriore potenza alla compagnia in sè. Calcutta viene totalmente ripensata in termini di infrastruttura verde e quindi riempita di giardini botanici con piante europee in modo che veniva trasmessa l’idea che il potere non era nelle unità locali. Questa attenzione alla “potenza estetica” è un qualcosa che entra nella mente delle persone che lo vedono in modo inconsapevole e subdola.
- **Potere politico e governo**: divenne un’entità politica a tutti gli effetti per cui funzionari ricoprivano ruoli duali, sia economici che amministrativi poiché in ogni caso restava una società per azioni e che quindi aveva come altro obiettivo quello della massimizzazione del profitto. Dalla metà del ‘700 aveva il diritto di riscuotere tasse e contributi della popolazione indiana, altro simbolo della potenza che aveva assunto la compagnia assumendo a tutti gli effetti le sembianze di un governo, fornendo dei servizi e affiancandosi alle autorità globali tramite dei rappresentanti della compagnia (Paragone, Musk e i suoi stretti rapporti con Trump). La storia non si ripete mai veramente, ma i suoi meccanismi si. 
- **Autonomia e trasformazione**: operava con un considerevole grado di autonomia con piena libertà di azione per i propri interessi spesso a spese dei contribuenti. Il potere che aveva assunto da un certo punto in poi non divenne più privato bensì formalizzato ed attuato in modo trasparente. Nel già citato 1858 dopo una rivolta il potere torna nelle mani dello Stato.

L’esempio in questione fa emergere il fatto che la logistica deve essere intesa come una forma di potere politico, anche altre compagnie logistiche nella storia hanno esercitato poteri di controllo su molteplici territori mondiali costituendo quindi una componente importante dell’evoluzione societaria e politica per come la vediamo oggi, evidenziando come da sempre mercato e politica siano da sempre molto intrecciati e connessi (su questo vi sono scontri dottrinali forti, non tutti pensano che l’azione politica debba essere attuata anche da attori fuori dall’ambito meramente politico). Agenti che fanno politica ma allo stesso tempo sono all’interno del mercato è chiaro che potrebbe crearsi un’ambiguità, ovvero l’attuazione di regole economiche alla politica.
Ci sono diverse tesi che possono essere applicate sia al caso Amazon sia al caso della Compagnia delle Indie: 
- **La politica è incapsulata nelle infrastrutture e che le infrastrutture veicolano una visione politica di ordine e governo**. La costruzione di strade e di infrastrutture in generale è un metodo di governo, una strada non è mai una strada, cambia a seconda di chi la costruisce, di chi la usa e di chi la governa. Esempio la nuova via delle seta è molto più che un semplice progetto funzionale e commerciale, bensì anche un’azione geopolitica da parte della Cina. Così come Amazon costruisce i proprio datacenter, magazzini in territori specifici e strategici. 
- **Il potere delle infrastrutture si articola non solo sulla dimensione tecnica ma anche estetica** (“Lavoro in amazon, mi sfruttano ma che figo lavoro in amazon” è una frase che potrebbe dire un lavoratore di Amazon e si basa sull’immagine estetica che si è costruita Amazon nel tempo) ed egemonica, bisogna considerare sia quello che una struttura può permettere ma anche quello che può promettere, è anche in quello che promettono che è racchiusa un’idea geopolitica. Ad esempio Microsoft che lancia un chip quantistico che al momento verrà molto poco sfruttato, ma che comunque costituisce un’operazione simbolica e da un certo punto di vista coloniale nelle menti delle persone. Marte viene più associato ad Elon Musk che alla NASA oramai, e questo grazie alle operazioni di estetica di Musk.
- **Il potere politico si da anche fuori governo dallo Stato**. Amazon, Google, Microsoft, Meta, Apple sono infrastrutture del contemporaneo. Dall’impero coloniale delle compagnie delle Indie e l’impero del cloud di amazon(AWS controlla circa il 60/70% del cloud globale). Riguarda la dimensione del digitale che è un altro “territorio” da controllare. Determinati aspetti di controllo sono ben lontani dal controllo degli stati, bensì sono sotto il controllo di aziende private. il potere è stratificato e intrecciato ed affidato ad entità indipendenti l’uno dall’altro che agiscono in maniera autonoma e quindi potenzialmente in conflitto.